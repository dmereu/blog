---
layout: page
status: publish
published: true
title: About
---

<p>Ciao! Sono Davide, e una delle mie passioni è risolvere problemi.</p>
<p>Insieme a progettazione e culto dell'efficienza, è un'attività che mi appassiona in particolar modo, così che per diletto, per predisposizione naturale e forse un po' perché sono ingegnere, davanti ad un problema, mettendo a sistema le mie passioni, progetto sistemi per risolverlo con efficienza ed efficacia anche qualora si ripresenti in futuro identico o quantomeno simile. Se poi trovo un modo più efficiente o più elegante, non ho pace fino a che non riesco ad implementare la nuova soluzione.</p>
<p>Cerco sempre sistemi definitivi: non perché sia possibile trovarli, ma perché lavorandoci come se lo fosse di solito il risultato è di migliore qualità.</p>
<p>Programmazione e sviluppo software non sono il mio mestiere, ma mi piace l'idea che le macchine sostituiscano l'uomo nelle cose in cui sono molto più in gamba di noi. Non sogno però un mondo governato dalle macchine, ma uno in cui ciascuno si occupi di ciò per cui è più portato. Utilizzando linguaggi di programmazione a cui con curiosità mi sono avvicinato, scrivo codice per risolvere problemi nel modo più efficiente possibile, ovvero facendo fare al PC quello che sa fare più velocemente di me.</p>
<p>Utilizzerò questo spazio per condividere alcune soluzioni che credo possano in qualche modo essere utili anche ad altri, immaginando che chi cerca una ruota vi possa trovare se non la ruota che gli serve, almeno un'ispirazione o qualcosa che le somigli.</p>
<p><img src="assets/img/mrwolf_150x150.png" alt="Mr. Wolf" width="150" height="150"/></br>
<em><small>"Sono il Sig. Wolf, risolvo problemi" (Il celebre Mr.Wolf)</small></em></p>
