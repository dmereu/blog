---
layout: page
status: publish
published: true
title: About
---

<p>Ciao! Sono Davide, e una delle mie passioni è risolvere problemi.</p>
<p>Insieme a progettazione e culto dell'efficienza, è un'attività che mi appassiona in particolar modo, così che, per diletto, per predisposizione naturale o forse un po' perché sono ingegnere, spesso non mi fermo alla soluzione immediata, e mettendo a sistema queste mie passioni progetto sistemi per risolvere con efficienza ed efficacia lo stesso problema in futuro, qualora si ripresenti sotto la stessa forma, o quantomeno simile. E se poi trovo un modo più efficiente, non sono contento finché non lo implemento.</p>
<p>Cerco sempre sistemi definitivi. So bene che è un obiettivo utopico, ma ci lavoro comunque come se fosse possibile, perché di solito il risultato è migliore.</p>
<p>La programmazione informatica non è il mio mestiere, ma mi piace l'idea che le macchine sostituiscano l'uomo nelle cose in cui sono molto più in gamba di noi. Non sogno un mondo di macchine (anche perché già ci viviamo), ma un mondo in cui tutti facciano ciò che sono più portati a fare. Utilizzando linguaggi di programmazione a cui con curiosità mi sono avvicinato, nel mio piccolo scrivo codice per risolvere determinati problemi nel modo più efficiente possibile, tipicamente facendo fare al PC quello che sa fare più velocemente di me.</p>
<p>Utilizzo questo blog per condividere alcune soluzioni che credo possano in qualche modo essere utili anche ad altri, immaginando che chi cerchi una ruota vi possa trovare se non la ruota che gli serve, almeno un'ispirazione o qualcosa che le somigli.</p>
<p><img src="assets/img/mrwolf_150x150.png" alt="Mr. Wolf" width="150" height="150"/> Il celebre Mr.Wolf</p>
<p><em>"Sono il Sig. Wolf, risolvo problemi"</em></p>
